---
title: Introduzione a BackyardAI
date: sabato, 07/12/2024
tags:
  - testi
  - chatbot
  - characters
---

- *Ultima modifica: sabato, 07/12/2024, alle 14:10.*

---

# Introduzione a BackyardAI

## Info generali

Backyard AI è una piattaformaprogettata per creare e interagire con personaggi alimentati da intelligenza artificiale, offrendo un'esperienza immersiva attraverso *chat* testuali e vocali.

- [Sito ufficiale](https://backyard.ai/)
- [Documentazione](https://backyard.ai/docs/start-guide/overview)
- [Blog](https://backyard.ai/blog)

## Caratteristiche Principali

1. *Creazione di Personaggi AI Personalizzati*: Backyard AI consente di creare personaggi AI con personalità, *background* e comportamenti unici Questi personaggi possono essere utilizzati per narrazioni interattive, giochi di ruolo o come assistenti virtuali, offrendo un alto grado di personalizzazione per adattarsi a diverse esigenze. Su questo, si veda anche [[002-CreazionePersonaggi]].
2. *Chat Testuali e Vocali Senza Filtri*: La piattaforma supporta interazioni sia testuali che vocali con i personaggi AI che realizzano conversazioni fluide e naturali. Per chi lo desidera è possibile rimuovere ogni genere di filtro o censura dalle interazioni coi modelli.
3. *Lorebooks per l'Arricchimento del Contesto*: I [*Lorebooks*](https://backyard.ai/docs/creating-characters/lorebooks) permettono di arricchire la comprensione contestuale dell'AI, fornendo dettagli su storia, ambientazione e memorie dei personaggi. Questo consente interazioni più profonde e coerenti, specialmente in ambientazioni complesse o mondi fantastici.
4. *Note Autore per Personalizzare le Risposte*: Le [Note Autore](https://backyard.ai/docs/creating-characters/author-note) permettono di guidare le risposte dell'AI, impostando scene, atmosfere o direzioni specifiche per la storia. Utile a scrittori e sceneggiatori.
5. *Grammatiche per Risposte Strutturate*: Le [grammatiche](https://backyard.ai/docs/creating-characters/grammars) consentono di personalizzare lo stile e la struttura delle risposte dei personaggi, garantendo coerenza e aderenza a specifici formati o stili narrativi.
6. *Parametri Avanzati del Modello*: Per chi necessita di controlli dettagliati sul comportamento dei modelli, Backyard AI offre parametri avanzati, tra cui campionatori di *token*, lunghezza del contesto personalizzata e modelli di *prompt* specializzati.
7. *Backyard Cloud*: La piattaforma offre accesso a particolari LLM dedicati al *chatting* riservato, alla creatività e al *roleplaying*, tramite *cloud*. Nuovi modelli vengono aggiunti a cadenza più o meno mensile.
8. *Supporto Desktop e Mobile*: Backyard AI è accessibile da qualsiasi dispositivo con connessione internet, sia *desktop* che mobile. L'esperienza *desktop* può essere fruita senza dover essere connessi alla rete.
9. *Tethering Mobile*: Questa funzionalità permette di utilizzare tutte le caratteristiche dell'app *desktop* di Backyard AI da un *browser* mobile o dall'*app* iOS/Android.
10. *Privacy e Sicurezza* : Tutti i dati sono crittografati e Backyard AI dichiara che non vengono mai registrati o condivisi in alcun modo.

## Come Iniziare

1. *Registrazione*: [Sul sito ufficiale](https://backyard.ai/), attraverso le solite procedure.
2. *Download*: Oltre a interrogare il proprio personaggio via browser, è possibile gestire il tutto in locale (bisogna scaricare il software adatto al proprio sistema operativo e almeno un LLM, se si vuole lavorate completamente staccati dalla rete). Inoltre è possibile scaricare l'applicazione per cellulare (può collegarsi al sito centrale oppure al vostro computer desktop se attivate il *tethering*).
3. *Personaggio*: [L'*hub* dei personaggi](https://backyard.ai/hub) offre una scelta vastissima: da *chatbot* che simulano personaggi storici a *chatbot* specializzati in discussione di intrattenimento per adulti. Ne esistono anche di specializzati in particolari funzioni, come ad esempio, creare altri personaggi o generare *prompt* per sistemi basati su Stable Diffusion.
4.  Creazioni autonome: La documentazione ufficiale non è troppo estesa ed è facilmente comprensibile. In capo a poco tempo è possibile creare i propri personaggi, capaci di gestire conversazioni molto complesse.

## Scenari d'uso

1. Backyard AI è perfetto per familiarizzare coi principi basi dei chatbot. Con semplici esperimenti e brevi ricerche è possibile comprendere "facendo", concetti alla base delle IA *generative*, come *token*, *temperature* e *top K*.
2. Backyard AI è divertente. Con poche battute si possono generare lunghe discussioni, simili alle avventure testuali d'un tempo.
3. Backyard AI può essere un utile strumento a supporto di ogni genere di scrittura creativa e a particolari tipi di didattica. Solo per fare un esempio, un autore che abbia abbozzato i personaggi d'un racconto, può ricrearli in BackyardAI e conversare con loro.

## Limitazioni

- Molti degli LLM alla base del funzionamento del sistema non sono minimamente affidabili nel fornire informazioni. Bisogna ricordare che Backyard è un sistema di chat d'intrattenimento e i suoi personaggi e gli LLM sono progettati per inventare qualsiasi cosa. Nessuna delle informazioni fornite è davvero affidabile. Pensate di potervi immergere nell'universo Marvel, non in una enciclopedia. Anche nell'universo Marvel ci sono molti riferimenti alla Fisica Quantistica, ma nessuno di questi avrebbe diritto di cittadinanza in uno scritto scientifico.